**[Každé sdělení má záměr.](https://en.wikipedia.org/wiki/Jakobson%27s_functions_of_language)** Aby se záměr naplnil, snažíme se komunikovat efektivně: srozumitelně, jasně, nahlas atp. Náročnost efektivní komunikace se liší u osobní konverzace, SMSek našim blízkým, knih pro široké publikum, televizních projevů, veřejných tweetů či blogpostů. Liší se obsah, struktura, komunikační kanál, médium, cílová skupina, časovost a další aspekty sdělení.


### Informační architektura

Obdobně jako při psaní textu pracujeme s myšlenkovými mapami, osnovami a dalšími nástroji, pro práci s rozsáhlým hypertextově provázaným obsahem existují specifické pomůcky. A (nejen) těmi se zabývá *informační architektura*. Podobně jako při stavbě domu nestačí znát jen technické dovednosti, ale je potřebné přizpůsobit dům jeho účelu (ať už jde o bydlení, výuku nebo ošetřování nemocných), nemůžeme ani web udělat správně bez ohledu na jeho účel.