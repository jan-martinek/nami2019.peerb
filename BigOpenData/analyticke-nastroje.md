### Analytické nástroje

Analytických nástrojů, které pracují s velkými daty, je mnoho. Analýza dat o
zemědělství je většině z nás vzdálená, ale např. s nástroji, užívanými v
online marketingu a na sociálních sítích (Google Analytics, Facebook Insights
atp.) se můžete snadno setkat při různých školních, pracovních i volnočasových
aktivitách. 

> Protože jde o metriky a nástroje, které dnes při komunikaci s klienty
využívá téměř každá organizace, můžete se se samotným nástrojem nebo jeho
výstupy setkat na různých pozicích — nejen na pozici PR nebo v marketingu.

S Google Analytics budeme pracovat v rámci týmového projektu: na starosti jej
bude mít jeden člen týmu, ale o výsledcích byste se měli bavit všichni.
